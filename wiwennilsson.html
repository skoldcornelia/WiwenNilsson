<!DOCTYPE html>
<html>
    <head>
        <title>Om utställning</title>
        <link rel="stylesheet" type="text/css" href="CSS/style.css">
    </head>
    <body>
        <header>
            <div class="main">
            </div>
                <div class="logo">
                    <img src="logo.png" alt=logo/>
                </div>
                <ul>
                    <li>
                        <a href="index.html">Hem</a>
                    </li>
                    <li>
                        <a href="bakgrund.html">Om Utställning</a>
                    </li>
                    <li>
                        <a href="om.html">Om Wiwen Nilsson</a>
                    </li>
                    <li>
                        <a href="utstallning.html">Galleri</a>
                    </li>
                    <li>
                        <a href="katalog.html">Utställningskatalog</a>
                    </li>
                    <li>
                        <a href="kallor.html">Källor</a>
                    </li>
                </ul>
            <div class="bakgrund">
                <h1>Om K Edwin (Wiwen) Nilsson</h1>
            </div>
        </header>
        <div class="wiwen">
            <img src="bilder/wiwen.png" alt="wiwen"/>
        </div>
        <div>
            <p class="text"><b>Kort biografi</b></p>
            <p class="text">Wiwen Nilsson var en svensk formgivare född i Köpenhamn. Han studerade vid faderns verkstad, 
                samt i Tyskland, Danmark och Frankrike. Nilsson är främst känd för sina föremål skapade i silver med geometrisk, 
                stilren och stram form. Nilsson debuterade vid Göteborgsutställningen 1923. På Stockholmsutställningen 1930 
                fick han sitt stora genombrott och hans nyskapande modernism gjorde succé. Nilsson har bland annat skapat smycken, 
                bordssilver och serviser.</p>
            
            <p class="text">Född:1897-05-19 – Danmark (i Köpenhamn, S:t Joh)</p>
            <p class="text">Död:1974-01-08 – Lunds allhelgonaförsamling, Skåne län</p>
        </div>
        <div>
            <p class="text"><b>Lång biografi</b></p>
            <p class="text">Wiwen N:s far övertog 1899 en guldsmedsverkstad i Lund med anor från 1700-talet. Firman var välkänd 
                och respekterad och fadern innehade flera förtroendeposter i staden. För specialarbeten anlitade Anders N välkända 
                arkitekter och konstnärer som formgivare.</p>
            
            <p class="text">N föddes i Khvn, där fadern då arbetade i en av de större guldsmedsfirmorna. Han gick ut femte klass i 
                Katedralskolan i Lund och fick därefter sin utbildning i faderns verkstad, med avbrott för studier utomlands. 
                I två omgångar var han inskriven vid Tysklands äldsta guldsmedsskola, Königliche (sedermera Staatliche) Zeichenakademie, 
                känd för sin gedigna undervisning, i vilken ingick både konstnärlig och teknisk utbildning. Under efterkrigsvistelsen där 
                kom han i kontakt med tysk expressionism, bl a genom Wilhelm Wagenfeld, även han elev vid Zeichenakademie och senare känd 
                formgivare i bl a Bauhaus i Weimar.</p>
            
            <p class="text">N:s första offentliga arbeten är den skickligt ciselerade senjugendpräglade ordförandeklubban till 
                stadsfullmäktige i Lund och den mer 1920-talsklassicistiska välkomman med kraftfulla bärande figurer, som gjordes 
                till Fabriks- och handtverksföreningens i Lund 75-årsjubileum. Båda är från 1922. På den stora Jubileumsutställningen 
                i Gbg 1923, som från konsthantverkssynpunkt var en viktig manifestation, presenterade N ett antal arbeten. Kritiken 
                blev förödande med recensentomdömen som "dålig materialkänsla", "meningslösa strutformer" och "den onaturliga bristen 
                på ornering". Ernst Norlind ansåg dock att "den väg, på vilken N slagit in, är den riktiga". Trots att Nordiska kompaniet 
                i Sthlm övertog och sålde samlingen, återkom N ständigt till denna kritik. Det är möjligt, att den var incitamentet till 
                parisresan, som fick en avgörande betydelse för N:s senare utveckling.</p>
            
            <p class="text">I Paris tecknade och skulpterade N vid de kända konstskolorna Académie De la Grande Chaumiére och Académie 
                Colarossi samt i Arvid Källströms (bd 21) ateljé. N utförde där bl a figurskulpturer i gips, som kan betraktas som tidiga 
                sv verk präglade av geometrisk abstraktion. Hans kubistiska skulptur Månen över Paris eller Månskensvision från 1925 var 
                utställd på Art Concretutställningen på Stockholmsutställningen 1930. I brev hem berättade N entusiastiskt om museistudier 
                av egyptisk konst, persiska miniatyrer och tidig medeltidskonst. Han hade en tid sin bostad i berömda 86 Rue Notre-Dame 
                des Champs i Montparnasse, där Fernand Léger hade sin ateljé och konstskola och där många sv konstnärer bodde, däribland 
                Gösta Adrian-Nilsson, GAN. Det diskuterades mycket; GAN och N ansåg Légers bilder statiska och förespråkade rörelse och 
                dynamik i konsten. N har senare formulerat detta credo: "Den enda konstnärliga effekt, som jag eftersträvar, är en vitalisering 
                av de rytmiska förhållandena i proportionen" (Form 1940). N och GAN, som uppehöll kontakten med varandra livet igenom, 
                samarbetade också. N ciselerade i Georg Jensens guldsmedsverkstad i Paris efter konstnärens skisser kopparpärmarna till 
                GAN:s illustrationer till Sv folkvisor.</p>
            
            <p class="text">I och med att N övertog verksamheten efter fadern fick han friare händer att utforma den stil som i fortsättningen 
                blev grunden för firmans tillverkning av ädelmetallarbeten. Efter strängt geometriska principer skapade N ett skulpturalt rent 
                silversmide, som genom en speciell ytbehandling fick en mattskimrande lyster. Genom att formen stämde med funktionalismens ideal,
                uppmärksammades och beundrades hans arbeten på Stockholmsutställningen 1930, även om vissa kritiker bl a talade om "plåtskivor". 
                Själv ansåg N att hans formgivning vilade på bysantinsk och romansk konstgrund. Han brukade citera medeltidsmystikern Meister 
                Eckharts ord att "ju enklare och mera odelt något är i sin art, desto större potens och desto större inneboende kraft äger det; 
                det förmår mera". Den höga hantverksmässiga kvaliteten på smidet var en förutsättning för att det konstnärliga programmet skulle 
                kunna genomföras och N utbildade under årens lopp en stab av mycket skickliga medarbetare.</p>
            
            <p class="text">Genom Sv slöjdföreningens internationella utställningar av sv konsthantverk under 1920–50-talen uppmärksammades N 
                också utomlands. En exklusiv butik för försäljning av Millesskulpturer, Orreforsglas och N:s smycken öppnades 1940 i centrala 
                New York. Den upphörde dock efter ett par år på grund av leveranssvårigheter under kriget.</p>
            
            <p class="text">N:s produktion av profana corpusarbeten var omfattande. Med cylindern, polyedern, könen och halvsfären som 
                utgångspunkt varierade han formen på fat, skålar, skrin och kannor för olika ändamål. Sparsam ornering förekommer på vissa av 
                1920-talets föremål men blir alltmera sällsynt från 1930; undantag är tex den klassiska sv våglinjen och fastnitade planreliefer. 
                Dessa är ofta applicerade på officiella minnesgåvor, såsom på Dag Hammarskjölds 12-kantiga dosa från 1958 med en elegant 
                stiliserad modell i hög relief av Internationella studenthuset i Lund på locket. Ett liknande arbete från N:s verkstad är 
                ett stort rektangulärt skrin, avsett för den penninggåva som skänktes av sv folket till kung Gustav VI Adolf på hans 80-årsdag 
                1962.</p>
            
            <p class="text">Trots sina omutliga krav på form och proportion var N öppen för att diskutera och på sina egna villkor förverkliga 
                en idé hos en beställare, ofta med ett utslag av lundensiskt skämtlynne, när det var fråga om en personlig gåva.
                Delvis på uppmaning av Slöjdföreningens direktör Gregor Paulsson ritade N 1930 en funktionalistisk matsilverserie, helt slät, 
                mattpolerad och med rundad avslutning. Med mindre förändringar tillverkades den kontinuerligt och utökades med andra matredskap, 
                t ex grapefruktskeden med sitt tillspetsade skedblad och den tvåkluvna ostrongaffeln. Matsilvret liksom övriga föremål 
                tillverkades helt hantverksmässigt.</p>
            
            <p class="text">N arbetade 1930 fram en samling smycken, som blev epokgörande. Den bestod av ringar med höga trappstensformade
                framstycken, kraftiga armringar med stora fyrkantiga, facettslipade stenar och kedjor med stavlänkar. Ett stramt latinskt 
                kors, täckt av kvadratiska bergkristaller och svart onyx blev det nya modesmycket. N arbetade i silver och i en något tung,
                monumental stil som kontrasterade mot tidens ädelstensbesatta, tunnare juvelsmycken i guld och platina. Senare – vid 
                1950-talets mitt – skapade han en ny smyckeform, broscher i form av bl a fåglar och drakar, inspirerade av kinesisk och 
                japansk konst. Den skulpturala effekten åstadkoms genom en uppbyggnad i flera plan, sk planreliefer, och accentuerades 
                ytterligare genom förgyllning i flera färger. Samma teknik använde N för ett antal dekorativa sigill för offentligt bruk. 
                På H 55-utställningen i Helsingborg 1955 visade N för första gången sina silverreliefer — figurkompositioner i silver mot 
                en rektangulär bakgrund av ebenholts eller kubansk mahogny. Utgångspunkten var hans egna i Hanau och Paris utförda teckningar, 
                där de religiösa motiven var präglade av tysk expressionism, aktstudierna däremot av fransk kubism.</p>
            
            <p class="text">Med undantag för ett förslag till skulpturtävlingen för Stortorget i Lund 1933 hade N i stort sett inte arbetat 
                med skulptur sedan paristiden när han vid 1950-talets mitt började skapa monumentala friskulpturer i svart granit, labradorit 
                och vit marmor efter ett renodlat geometriskt vertikalt rörelseschema. En sådan skulptur står i foajén i Malmö stadsteater, 
                en annan på Norra kyrkogården i Lund.</p>
            
            <p class="text">N:s sakrala silver förändrades från en viss obalans och traditionalism under 1920-talet till harmoniskt 
                proportionerade nattvardstyg i varierande utformning från 1930-talet. Med sin konstnärliga och religiösa förankring i 
                bysantinsk och romansk tid föredrog N att framställa Kristus Pantokrator, världshärskaren, framför den lidande Kristus 
                på korset. I sina många altarkors i silver eller silver/ebenholts, besatta med symboltyngda stora bergkristaller, utgick han 
                naturligt från det latinska korset, som med sina olika långa korsarmar skapar rörelse, i motsats till det likarmade, 
                statiska, grekiska korset. Två av N:s altarkors finns i lundadomen, som låg i blickfånget från hans arbetsplats och som han 
                betraktade som symbol för sin livsåskådning och verksamhet.</p>
            
            <p class="text">N var beläst och hade ett bibliotek, där filosofi, religion och konst dominerade. Sina filosofiska idéer och 
                konstvetenskapliga teorier framförde han gärna och engagerat. Den bärande principen i hans verksamhet var "att i föremålet 
                skapa en form, som är en enhet av rytmiskt artikulerade proportioner!" (Form 1946). Det är en svår uppgift att konkretisera 
                ett sådant program och N var medveten om det.</p>
            
            <p class="text">N:s ställning inom sv konsthantverk markerades bl a då Konsthantverkarnas gille 1956 firade sitt 50-årsjubileum 
                med en utställning i Liljevalchs konsthall. Där presenterades tio banbrytande konsthantverkare, av vilka N var den yngste. 
                Hans arbeten har visats på ett 50-tal internationella och nationella utställningar. N är företrädd på ett flertal museer 
                inom och utom Sverige. Närmare 700 sakrala föremål finns i kyrkor i Sverige, företrädesvis i Lunds stift.</p>
            
            <p class="text"><i>Källa: K Edvin (Wiwen) Nilsson, urn:sbl:8105, Svenskt biografiskt lexikon (art av Kersti Holmquist), hämtad 2022-04-11.</i></p> 
        </div>
    </body>
</html>
