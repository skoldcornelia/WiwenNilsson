<!DOCTYPE html>
<html>
    <head>
        <title>Utställning: Silver 1920-30-talen</title>
        <link rel="stylesheet" type="text/css" href="CSS/style.css">
    </head>
    <body>
        <header>
            <div class="main">
            </div>
            <div class="logo">
                <img src="logo.png" alt=logo/>
            </div>
            <ul>
                <li>
                    <a href="index.html">Hem</a>
                </li>
                <li>
                    <a href="bakgrund.html">Om Utställning</a>
                </li>
                <li>
                    <a href="wiwennilsson.html">Om Wiwen Nilsson</a>
                </li>
                <li>
                    <a href="utstallning.html">Galleri</a>
                </li>
                <li>
                    <a href="katalog.html">Utställningskatalog</a>
                </li>
                <li>
                    <a href="kallor.html">Källor</a>
                </li>
            </ul>
        <div class="bakgrund">
            <h1>.</h1>
        </div>
            <div class="katalog">
                <img src="bilder/omslag.png" alt="omslag"/>
            </div>
            <div class="katalog">
                <img src="bilder/forord.png" alt="förord"/>
            </div>
            <div class="katalog">
                <img src="bilder/sida2-3.png" alt="sida 2-3"/>
            </div>
            <div class="katalog">
                <img src="bilder/sida4-5.png" alt="sida 4-5"/>
            </div>
            <div class="katalog">
                <img src="bilder/sida6-7.png" alt="sida 6-7"/>
            </div>
            <div class="katalog">
                <img src="bilder/sida8-9.png" alt="sida 8-9"/>
            </div>
            <div class="katalog">
                <img src="bilder/bild9-10.png" alt="sida 10-11"/>
            </div>
            <div class="katalog">
                <img src="bilder/bild12-13.png" alt="sida 12-13"/>
            </div>
            <div class="katalog">
                <img src="bilder/bild14-15.png" alt="sida 14-15"/>
            </div>
            <div class="katalog">
                <img src="bilder/bild16-17.png" alt="sida 16-17"/>
            </div>
            <div>
                <h1> Klartext Utställning</h1>
            </div>
            <div class="item">
                <div class="item">
                    <h1>Omslag</h1>
                    <p>Wiwen Nilsson</p>
                    <p>Silver från 1920-30-talen</p>
                    <p>&nbsp;</p>
                    <p>EN UTSTÄLLNING FRÅN MALMÖ MUSEUM</p>
                    <p>MALMÖ MUSEUM 28 november 1974 — 12 januari 1975  </p>         
                    <p>NATIONALMUSEUM, STOCKHOLM, 28 januari — 2 mars 1975</p> 
                    <p>RÖHSSKA MUSEET, GÖTEBORG, 16 mars — 13 april 1975</p>
                    <p>&nbsp;</p>
                    <p>Utställningskatalog nr 316</p>
                </div>
                
            </div>
            <div class="item">
                <h1>Sida 1</h1>
                <p>&nbsp;</p>
                <p class="caption">
                    Utställningar av Wiwen Nilsson har gått som en röd tråd genom Malmö musei verksamhet 
                    genom åren och när vi nu gjort en ny utställning, tänkt som en liten minnesutställning, har vi valt att 
                    visa de verk, som Wiwen Nilsson gjorde på 1920- och 1930-talen, de årtionden som blev av avgörande betydelse 
                    både för konstnären själv och för modernt svenskt silversmide. Vi har också velat ge en allsidigare bild 
                    av Wiwen Nilsson genom att ta med verk av honom som en fri skapande konstnär och inte enbart som en silversmed, 
                    även om det är som sådan han blivit mest känd.</p>
                <p>&nbsp;</p>
                <p class="caption">
                    Nilsson var en rakryggad målmedveten konstnär, som fann sin form redan i slutet av tjugotalet och som sedan 
                    höll fast vid sitt konstnärliga språk i flera årtionden, men med en stor fantasi och variationsrikedom. 
                    Han satte sin prägel på det svenska silversmidet, men han möttes i början av en hånfull attityd hos många kritiker. 
                    Hans enorma hantverksskicklighet vann dock över¬allt beundran och han accepterades ganska snart, även om man då 
                    och då ifrågasätter hans asketiska silver utan någon form av dekoration.
                </p>
                <p>&nbsp;</p>
                <p class="caption">Vi har också tagit med några enstaka föremål ur Wiwen Nilssons senare produktion som jämförelse med det 
                    äldre materialet.
                </p>
                <p>&nbsp;</p>
                <p class="caption">
                    En utställning som denna hade varit otänkbar utan fru Märta Wiwen Nilssons hjälp och på Malmö museum, Nationalmuseum 
                    och Röhsska museet ber vi att få uttrycka vårt varma tack, för att hon på allt sätt hjälpt oss i vårt arbete och för 
                    att hon ställt sin samling av silver till vårt förfogande. Vi ber också att få tacka alla dem som lånat ut sina 
                    silverpjäser till vår utställning, både privatpersoner, kyrkor och institutioner.
                </p>
                <p>&nbsp;</p>
                <p>/Lotte Ehrenstråle</p>
            </div>
            <div class="item">
                <p>&nbsp;</p>
                <h1>Sida 2 </h1>
                <p>&nbsp;</p>
                <h3>Wiwen Nilsson</h3>
                <p>&nbsp;</p>
                <p>1897 - 1974: Utbildning hos fadern Anders Nilsson i Lund.</p>
                <p>1913 - 14: Studier vid Zeichenakademie i Hanau am Main.</p>
                <p>1914 - 18: Studier vid Teknisk Skole i Köpenhamn.</p>
                <p>1920 - 21: Studier vid Academie de la Grande Chaumih-e, Paris</p>
                <p>Studier vid Academie Colarossi, Paris</p>
                <p>1928: övertog faderns juvelerarbutik och verkstad i Lund</p>
                <p>&nbsp;</p>
                <p class="caption">
                    Wiwen Nilsson deltog i många utställningar, både svenska och 
                    internationella, viktigaste utställningar under 20- och 30-talen var 
                    Göteborgsutställningen 1923, Världsutställningen i Paris 1925 
                    och 1937 samt Stockholmsutställningen 1930.</p>
                <p>&nbsp;</p>
                <p class="caption">
                    Dessutom har Wiwen Nilsson utställt på Malmö museum många gånger. 1926 tillsammans med 
                    Malmöhus läns hemslöjdsförening och Svenska Möbelfabrikerna i Bodafors, 1937-1955 
                    växlande utställningar i museets entrehall, 1955 utställning tillsammans med Gösta 
                    Adrian Nilsson, 1960 Form 60, en inventering av modernt sydsvenskt konsthantverk tillsammans 
                    med Svenska Slöjdföreningens lokalavdelning, 1973 i den nyöppnade avdelningen Konst från 1500 
                    till nu och nu till sist en minnesutställning 1974.
                </p>
                <p>&nbsp;</p>
            </div>
            <div class="item">
                <h1>Sida 3-5</h1>
                <p>Utställnings- och föremålsförteckning, se bilder ovan</p>   
            </div>
            <div class="item">
            <h1>Sida 6</h1>
                <p>&nbsp;</p>
                <h2><u>UTTALANDEN AV WIWEN</u></h2>
                <p>&nbsp;</p>
                <h3>1930 <u>Svensk Guldsmedstidning</u></h3>
                <p>&nbsp;</p>
            <p class="caption">... Jag tycker att vi skola låta blomman få bibehålla sin levande skönhet och icke förstöra den på en 
                kaffekanna... jag ser någonting mer i konsthantverket än en till det manuella begränsad impressionistisk eklekticism.</p>
                <p>&nbsp;</p>
                <h3>1931 <u>Ur brev till Gösta Adrian Nilsson på Lunds Universitetsbibliotek</u></h3>
                <p>&nbsp;</p>
            <p class="caption">Vi tro dock båda på konsten som ett absolut värde, icke statiskt och stillastående, utan som ett levande rytmiskt värde, 
                som en struktur, likgiltigt av vilket material den bestod, ty materialet är en skillnad i arten och icke i principen. 
                Det enda vi kunna uppleva i stoffet och därigenom omsätta i konst, är stoffets struktiva egenskaper,
                dess möjlighet till ordning, inbördes förhållande.
            </p>
                <p>&nbsp;</p>
            <h3>1931</h3>
                <p>&nbsp;</p>
            <p class="caption">Dimensionernas proportionsförhållande är så fantastiskt spännande.</p>
            <p>&nbsp;</p>
            <p class="caption">Odaterat brev</p>
            <p>&nbsp;</p>
                <p class="caption">Kristus är som person och sak det högsta som någonsin funnits, han uttrycker för mig <u>proportion</u> som i sanning står närmast Gud.</p>
                <p>&nbsp;</p>
            <h3>1934 Scenen</h3>
                <p>&nbsp;</p>
                <p>....</p>
            <p class="caption">
                Den för silverarbetet kanske viktigaste fasen i arbetsprocessen; planeringen av ytorna till en slutgiltig bestämning av
                en önskad form, fordrar en synnerligen vital och säker behärskning av hela uppgiften. Det är mot denna del av arbetet 
                det syndas mest och bristerna cacheras med bukig form, ornament och s.k. handhamring. Till stor del har man fortfarande 
                den uppfattningen att silver (tvunget) skall hamras i runda bukiga former, fulla med samma slags ornament. Samtidigt hävdas 
                att man (endast) därigenom bygger på materialets speciella egenskaper och teknik. På den stora silverutställningen i våras på 
                Nationalmuseum stod en lång rad terriner utformade på detta sätt. Gick man så runt om hörnet in i keramikavdelningen fann man samma 
                terriner i fajans. Som fackman kan man då grubbla över <q>"materialets speciella egenskaper"...</q>
            </p>
                <p>&nbsp;</p>
            <h3>1940 FORM</h3>
                <p>&nbsp;</p>
            <p class="caption">Varför begär man av oss att vi skola göra pastischer. Det är en alltigenom falsk inställning. Få vi icke vara personligheter, 
                så kunna vi icke heller utföra något som är riktigt. Vad vår tid behöver i all denna blandning av gammalt och nytt, 
                äkta och imiterat, det är ingenting mindre än en konstruktiv idé, som skall hjälpa oss finna en form, som motsvarar vår 
                livsgestaltning... Det talas så mycket om skönhet, men man får icke glömma gedigenheten och äktheten. Detta är två sidor 
                av en och samma fråga. Form utan precision kan lika litet leda till ett övertygande resultat, liksom precision utan formkänsla 
                kan skapa ett konstföremål... Den enda konstnärliga effekt,  som jag eftersträvar, är en vitalisering av de rytmiska förhållandena i proportionen.
            </p>
            </div>
            <div class="item">
                <h1>Sida 7</h1>  
                <h2><u>UTTALANDEN OM WIWEN</u></h2>
                <p>&nbsp;</p>
                <h3>1923 ERNST NORLIND</h3>
                <p>&nbsp;</p>
                <p class="caption">
                    ... Ser man den översta avdelningen av hovjuvelerare A Nilssons monter på Göteborgsutställningen, så skall man se en 
                    samling olika föremål i silver, där början till nya konstvärden är gjord. Den unge guldsmeden Wiwen Nilsson, son till 
                    A Nilsson har med stor djärvhet gripit sig an med modärna formproblem. Han rör sig med de enklaste medel. 
                    <u>Från en förtätad basis slungar en stor silvervirvel ut sin skönhet, på en smal stängel uppbär 
                        en pokal sin kantiga skål, i en tung kupolartad arkitektur uppbygger en bonbonnière sitt linjesystem</u>.   
                </p>
                <p>&nbsp;</p>
                <p class="caption">
                    Mannen som gjort det har en icke alldeles vanlig historia bakom sig. Ser man Wiwen Nilssons skarpt skurna ansikte, 
                    så tänker man på en spansk sydländsk människotyp med innebrunnen livslidelse. Hör man honom tala om sina älsklingsämnen, 
                    så finner man en människa som rör sig på ett egendomligt filosofiskt plan, som ständigt har filosofiska eller matematiska 
                    termer till hands, som iakttar livet från en viss teoretisk ståndpunkt....
                </p>
                <p>&nbsp;</p>
                <p class="caption">
                    Vår tid strävar efter enkla rena linjeverkningar. <u>Den väg, på vilken Wiwen Nilsson slagit in, är den riktiga</u>,
                    och det är att önska att han ville fortsätta sina studier i samma anda, som den som fläktar emot en i hans 
                    monter på Göteborgsutställningen.
                </p>
                <p>&nbsp;</p>
                <h3>1923 ERIK BLOMBERG, Stockholmstidningen</h3>
                <p>&nbsp;</p>
                <p class="caption">
                    <u>Någonting hållningslösare än det svenska silversmidet får man leta efter i modernt konsthantverk</u>.
                    Bäst är det, då det håller sig nära intill den inhemska traditionen, som i ciselör J. Ängmans arbeten för Guldsmedsbolaget i Stockholm.
                </p>
                <p>&nbsp;</p>
                <p class="caption">
                    .... <u>hovjuvelerare A Nilsson i Lund balanserar på en smal silverstrimma mellan tysk expressionism och Jugend</u>. Denna senare firmas
                    silverföremål består av geometriska figurer, tunna och bräckliga som glas ett typiskt fall av dålig materialkänsla.... (Se utst. nr 5 )
                </p>
                <p>&nbsp;</p>
                <h3>1923 ANONYMA, OKÄNDA TIDNINGAR</h3>
                <p>&nbsp;</p>
                <p class="caption">
                    Liksom glaset bjuder silvret sin behandlare tillfällen till e utsöktaste effekter, vilka emellertid knappast ännu tillvaratagits med 
                    samma skicklighet av de moderna hantverkarna på detta område. Vår 1700-talstradition är oss övermäktig här, och där det moderna är som 
                    bäst är det tack vare en fri och förståndig direkt anknytning till <u>traditionen</u>. Den har genomförts finast av J Ängman, Guldsmedsbolagets 
                    ritare och ciselör, <u>den har mest ostentativt negilgerats av hovjuveleraren A Nilsson i Lund, som i sina meningslösa strutformer tydligen
                        söker uppehålla en i skulpturen redan tynande kubism</u>.
                </p>
                <p>&nbsp;</p>
                <p class="caption">
                    ... Det A Nilsson utställer skulle man möjligen vara frestad att kalla <u>sanitärt</u>. Något mera slätrakat får man leta efter ....   
                </p>
                <p>&nbsp;</p>
                <p class="caption">
                    ... Och vill man se något som varken är empire eller rokoko, utan skall beteckna vår tids självhävdelse i silverstil, 
                    blir man i regel inte glad. Juvelerare A Nilsson i Lund är tydligt påverkad av modärn tysk stil. Hantverksmässigt <u>sett svarvar 
                        han för mycket, men hamrar icke nog</u>.                    
                </p>
                <p>&nbsp;</p>
                <h3>1923 Signaturen -nn i okänd tidning</h3>
                <p>&nbsp;</p>
                <p class="caption">
                    ... Trots den ofta <u>krystade stiliseringen</u>, som till varje pris vill komma loss från traditionen, och <u>den onaturliga 
                        bristen på ornering</u> eller annan ytans skönhet kan man ej frånkänna hr Nilssons silverpjäser en viss dekorationsverkan. 
                    Upphovsmannen är tydligen påhittig och icke utan formtalang. Riktigt vackra äro några större skålar och vaser, där effektsökeriet 
                    icke gör sig så märkbart. Varför alla pjäserna skola vila på abnormt spröda fötter har man kanske litet svårt att förstå - 
                    men det är ju ändå något nytt, och vem vill icke var modern i denna de snabbt växlande formernas tid. (Se utst. nr 5 )
                </p>
                <p>&nbsp;</p> 
            </div>
            
            <div class="item">
                <h1>Sida 8</h1>
                <p>&nbsp;</p>
                <h3>1925</h3> 
                <h3>HAKON HEDEMANN GADE, Sydsvenska Dagbladet</h3>
                <p>&nbsp;</p>
                <p class="caption">
                    ... Wiwen Nilsson, vill man snarast kalla kubist i silver. De djärvt traditionsbrytande silverpjäser, man förut sett av hans hand, 
                    ha nog gjort mycken effekt genom sin stereometriska, släta ytstil; men pikanteriet har vanligen varit alltför framträdande och 
                    <q>förenklingen</q> föga ändamålsenlig. Nu har den unge experimentatorn tydligen kommit till konstnärlig besinning och börjat göra pjäser 
                    av fast, enkel arkitektur. Han försmår alla prydnader på själva corpus och vill ha fram den rent tektoniska formen i plan och linjer. 
                    Denna strävan mot <u>elementär formskönhet</u> förefaller mycket aktningsvärd mot det gängse sättet att dölja formens svaghet under 
                    yteffekter (hamring) och ornamentik. <u>En smula mindre kantighet och mera utsmyckning skulle dock inte skada</u>. - Den bästa silversaken 
                    på utställningen är nog den stora jardinièren, vars skål arbetats i ett enda stycke till en form av spänstig lätthet (Se utst. nr 4 ). 
                    Här har Wiwen Nilsson gjort en fullträff. Även några dosor och de större ljusstakarna äro smakfulla, men de mindre stakarna synas väl excentriska. 
                    En plats för sig intar kyrksilvret, kalk, patén, vinkanna och oblataskar. Pjäserna kunna icke frånkännas originell stil, och de äro 
                    synnerligen vackert arbetade med den mjukaste glans i ytan. Om den praktiska användbarheten vågar jag icke yttra mig. Måhända skulle 
                    detta altarsilver passa i en modern kyrka (Se utst. nr 6 ) 
                </p>
                <p>&nbsp;</p>
                <h3>1926 ERNST FISCHER, Arbetet</h3>
                <p>&nbsp;</p>
                <p class="caption">
                    Svenskt silversmide har ju länge fått stå tillbaka för det danska och i rättvisans namn måste man ju medgiva, att när det danska silvret slog igenom, 
                    hade vi intet av konstnärligt värde att bjuda inom silversmidets ädla konst. Nu är emellertid förhållandet ett annat. Vi har konstnärer, 
                    som ägnat sig åt detta förnämliga hantverk och verkligen utfört arbeten , som karaktäriseras både av personlighet och utpräglad känsla för materialet. 
                    Till dessa silversmeder hör även hovjuvelerare A Nilsson och hans son Wiwen Nilsson. Dessa arbeten känntecknas av <u>en fast och kubisk form
                        med släta ytor, som bryta sig mot varandra. Härigenom framkallas en effekt, som är ganska stark i fördelningen av dagrar och skuggor. Utsmyckningen är ytterst sparsam,
                        silvret får verka i sin fulländade materialbehandling,</u> med ytor, som icke skimra i nypolerad glans, men heller icke ha tennets dunkla ton. Man skulle kunna anmärka, 
                    att dessa kubiska former icke lämpa sig lika väl till varje bruk. För min del anser jag kaffeservisen icke höra till de
                    i sin art mest lyckade verk, som utgått från den Nilssonska verkstaden i Lund. Men även här återfinna vi den förnäma ytbehandlingen och den 
                    vackra glansen på själva materialet.
                </p>
                <p>&nbsp;</p>
                <h3>1929 ERNST FISCHER, Arbetet</h3>
                <p>&nbsp;</p>
                <p class="caption">
                    Att en brud bör vara i görligaste mån smyckad och beprydd anser man tydligen i St. Råby, där man skaffat sig ovanstående vackra tingest (Se utst. nr 18 ). 
                    Brudkronan är anskaffad för medel som huvudsakligen åstadkommits av en kvinnlig förening inom församlingen och är utförd av hovjuvelerare Wiwen Nilsson i Lund, 
                    som med denna präktiga pjäs ånyo hävdat sig som en konsthantverkare av rang.</p> 
                <p class="caption">
                    Man kan kanske tycka att det är ett något senkommet arrangemang. 
                    <u>Brudkronan går väl knappast bra ihop med shinglat hår och borgerlig vigsel</u>.   
                </p>
                <p>&nbsp;</p>
                <h3>1930 GUSTAF NÄSSTRÖM, Stockholms Dagblad</h3>
                <p>&nbsp;</p>
                <p class="caption">
                    ... <u>Wiwen Nilssons silverpjäser beteckna en raffinerad toppunkt inom den strävan efter ytterligt stram enkelhet, som gör sig gällande</u> i 
                    <u>vårt nutida svenska silversmide</u>. Han arbetar företrädesvis med nästan helt odekorerade, facetterade pjästyper, präglade av en i all sin 
                    enkelhet förfinad form och av en utsökt materialbehandling. Utan att anlita konstnärliga medarbetare låter han sitt silversmide växa fram som en 
                    produkt av en synnerligen gedigen konsthantverklig kultur, vilken sätter sin förnäma kvalitet såväl på ett litet osmyckat fat som på en stor praktpjäs. Såsom lundensare har Wiwen Nilsson 
                    ofta anlitats för den akademiska världens behov av högklassigt silversmide, och på utställningen visar han bl.a. genom Akademiska Föreningens magnifika silverpokal, 
                    krönt av de tretton nationernas vapen i hög relief, att ett vandringspris i dragkamp kan förlänas rang och värdighet av konstverk (Se utst. nr 11). 
                </p>
            </div>
            <div class="item">
                <h1>Sida 9</h1>
                <p>&nbsp;</p>
                <h3>1930 GOTTHARD JOHANSSON, Svenska Dagbladet</h3>
                <p>&nbsp;</p>
                <p class="caption">
                    <u>Wiwen Nilsson hyser ett spartanskt förakt för alla sensuella yteffekter och han sätter in hela sin hantverksskicklighet inte på att få ytan så <q>levande</q> 
                        som möjligt utan på att få den så absolut slät och matematiskt precis som det är möjligt genom handens arbete</u>. Hans former är skapade med de enkla geometriska 
                    figurerna som förebilder. Men det finns onekligen en i all sin asketism utomordentligt raffinerad formkänsla i dessa arbeten, en spänning i deras strama linjer, 
                    som är välgörande inte bara som <u>reaktion mot alltför mycken formslapphet i modernt silver</u> och inte bara i silver förresten. Det kan inte hjälpas, 
                    att det på många håll i vårt konsthantverk finns ett slags materialkoketteri och en lust till den lilla dekorativa krumeluren, som inte kunna undanskyla, 
                    att en dålig form aldrig kan bli annat än dålig, hur mycket den än flirtar med materialet. Man kan naturligtvis fråga sig, om det är nödvändigt att sätta upp en så avvisande min
                    mot dess förförelser, men det får inte hindra ett erkännande av den på samma gång stränga och raffinerade formkänslan i Wiwen Nilssons arbeten ..... (Se utst. nr 25-29)
                </p>
                <p>&nbsp;</p>
                <h3>1930 EFRAIM LUNDMARK, Svensk Guldsmedstidning</h3>
                <p>&nbsp;</p>
                <p class="caption">
                    På jubileumsutställningen i Göteborg 1923 visade Nilsson några pjäser, som jag hade anledning karakterisera ungefär som plåtslageri. 
                    Lundensarens strävan efter den nya tidens form var glädjande även om den var otillåtet nonchalant mot det ädla materialet. <u>Till denna utställning 
                        har Nilsson gjort ett par högresta pokaler och kannor, som göra materialet mera heder även om man fortfarande påminnes om plåtskivor, 
                        plåtremsor och plåtsaxar</u>. Man får inte glömma att det är oskönt med fingeravtryck på silver ... Ornamentet kanske har ett visst berättigande. (Se utst. nr 25-29)
                </p>
                <p>&nbsp;</p>
                <h3>1931 BIRGER BAECKSTRÖM, Göteborgs Handels- och Sjöfartstidning</h3>
                <p>&nbsp;</p>
                <p class="caption">
                    .. Silversmeden .. Wiwen Nilsson från Lund .. hans pjäser äro sex-, ått- och sextonkantiga .. Gud vet, varför man plötsligt känner sig så 
                    traditionalistisk i fråga om silver. Kanske är det bara därför att yrket nådde en höjdpunkt under rokokon och att allting på den tiden 
                    skulle vara bukigt. <u>Men är silvret verkligen skapat för dessa hårda linjer och stränga plan eller</u> kan man inte hellre tala om ett slags 
                    artistisk transmutation av metallerna? En tid skulle tennet se ut som silver. Nu skall silvret se ut som stål, därför att stål för 
                    närvarande är den finaste av metallerna, maskinernas och den stora mekaniseringens metall. En bägare slår en här som vackrare än det andra, 
                    men det är därför att cuppan, trots vinklarna, är klocklikt svängd i linjerna. Mot de andra sakerna skulle man vilja invända, att 
                    silverpjäserna ännu inte äro vardagsvara i det rationaliserande arbetarhemmet. <u>Denna klassmedvetna fattigdom i hållningen liknar bra mycket en pos</u>e. 
                    Funktionalistisk är stilen inte heller, ur flera synpunkter. Det är bestämt behagligare och mera praktiskt att dricka ur en rund bägare än ur en sexkantig. 
                    Och de geometriska ytorna uttrycker inte silvrets natur bättre än de bukiga. 
                </p>
                <p>&nbsp;</p>
                <h3>1931 GREGOR PAULSSON, Svensk Hantverkstidning</h3>
                <p>&nbsp;</p>
                <p class="caption">
                    <u>Wiwen Nilsson är modern i sin form och hans modernitet vilar inte bara på en estetisk lära utan på en modern livsuppfattning</u>.
                    Den är inte en yttre formangelägenhet utan en inre idéernas ... <u>Det finns intet hos silvret som säger, att det skall behandlas så som det gjordes 
                        under rokokon eller att den på buktningar rika drivningen är den enda högvärdiga formgivningen</u>,<u>Wiwen Nilsson säger, att silvret
                            som plan plåt är ett lika ädelt material som den runda bucklan</u> - och dessutom fordras större yrkesskicklighet för att kunna handskas med. 
                    De flesta vet att silvret är ett oerhört svårt material att arbeta, så fort det gäller att löda samman olika stycken. Det måste först glödgas, 
                    varunder uppstå spänningar och kastningar, som helt deformera styckena. Att arbeta med den plana plåten, vars hela kvalitet ligger just i
                    den spänning den givits genom hamringen, blir under sådana förhållanden ännu svårare.</p>
                <p class="caption"> 
                    Wiwen Nilsson har under de jämförelsevis få år han 
                    arbetat skaffat en mycket rikhaltig produktion. Denna består dels av praktpjäser, beställningsarbeten för kyrkor, hedersgåvor m.m. dels 
                    även av arbeten för privatbruk, som dosor, ljusstakar, bägare, skrivställ o.dyl. Han tillverkar också servisbestick i stor omfattning. (Se utst. nr 30) 
                    De ha alla samma strama, rena och spänstiga karaktär, som helt och hållet skiljer dem som en grupp för sig i samtida produktion.</p>
                <p class="caption">
                    Denna <u>frihet från pose utmärker inte bara helhetsformen utan också detalien</u>, särskilt ytbehandlingen. Hans ytor äro fullständigt släta 
                    och planpolerade, utan spår av arbetet, och han låter också silvermaterialet framstå fullständigt rent utan betsningar, patinering eller 
                    dylika tekniker som göra intryck av att vara till för att dölja materialet istället för att framhäva det...
                </p>
            </div>
            
            <div class="item">
                <h1>Sida 10</h1>
                <p>&nbsp;</p>
                <h3>1933 ÅKE STAVENOW, ej angiven tidning</h3>
                <p>&nbsp;</p>
                <p class="caption">
                    <u>Wiwen Nilsson är den konsekventaste av alla svenska silversmeder</u>, orubbligt håller han fast vid en kantighet, 
                    facettering,av ytan och med stor uppfinningsrikedom använder han denna å en mångfald föremål från stora vinkannor och vaser till ljusstakar. 
                    Liksom Fleming är han en överlägset skicklig tekniker, men nog vore det roligt att någon gång se hans silver mjukna i en liten ciselerad 
                    blomma eller annat ornament. Det ligger så nära till för det ädla och formbara materialet. <u>Personlig är han i hög grad och hans stil är 
                        kanske den intressantaste och modernaste</u> på hela metallutställningen, och avviker på ett välgörande sätt från övriga utställare.
                </p>
                <p>&nbsp;</p>
                <h3>1937 STEN BROMAN, Sydsvenska Dagbladet Världsutställningen i Paris</h3>
                <p>&nbsp;</p>
                <p class="caption">
                    ... Vårt konsthantverk är onekligen mycket förnämligt. Glaset, porslinet, keramiken och hemslöjden äro väl representerade 
                    och exponerade och lundensaren Wiwen Nilssons smycken och silverpjäser höra utan tvekan till våra mest originella, för att inte säga 
                    unika utställningsföremål - även i jämförelse med alla andra länders utställningsobjekt på guldsmedsområdet.
                </p>
                <p>&nbsp;</p>
                <h3>1938 ELSE KLEEN,GWEN, Stockholms Tidning</h3>
                <p>&nbsp;</p>
                <p class="caption">
                    ... Wiwen Nilsson i Lund. Hans smycken äro praktfulla utan att vara anspråksfulla, de visa den glans och den klarhet 
                    som vår tid fordrar och de kosta en tusendel av vad de stora juvelsmyckena kosta. Han rör sig med enkelt fördelade ytor, med stora 
                    ofta kvadratiska och alltid ytterst raffinerade slipade stenar, helst den vackra kritvita bergkristallen, och så säker är hans smak, 
                    så skickligt hans konstnärsskap, att han ständigt håller en harmonisk jämvikt mellan allt detta till synes icke förenliga: det 
                    jämförelsevis anspråkslösa materialet, smyckenas ibland heraldiska prakt, samt de anspråk en modernt klädd dam har på
                    att hennes smycken icke skall verka annorlunda än hon själv, hennes rörelseschema och hennes typ.</p>
                <p class="caption">
                    Wiwen Nilsson använder mycket korsformen. 
                    Gäller det en mycket stor och vacker sten låter han den komma till full rätt i ett hängsmycke med en saklig och knapp infattning, 
                    behöver han kontrastverkan tillgriper han svart emalj över det silver varmed han infattar sina bergkristaller - i allt en säregen, 
                    starkt personlig och mycket högtstående juvelerarekonst, som inom vårt land och för vår kvinnotyp bevisar att man kan se flärdfull 
                    ut i äkta smycken även utan höga penningvärden.
                </p>
            </div>
            <div class="item">
                <h1>Sida 11</h1>
                <p>&nbsp;</p>
                <h3>1940 ÅKE STAWENOW, Konsthantverk och Hemslöjd i Sverige 1930-40</h3>
                <p>&nbsp;</p>
                <p class="caption">
                    ... hans stiluppfattning har för honom blivit en religion som han dyrkar med obönhörlig konsekvens. 
                    Han bygger upp sina arbeten "ur materialets förutsättningar och ur det riktigt funktionella", därför renodlar han formen 
                    som han låter organiskt växa fram ur silverplåten, dvs den konsistens som materialet har då det kommer till verkstaden.
                    ... I sitt silversmide har han konsekvent avsvurit dekoren och något mera medvetet anknytande till vår tids stilsträvanden 
                    finns väl knappast i vårt moderna konsthantverk.. <u>Tack vare sina smycken som under 30-talet blivit hans stora specialitet har hans
                        rykte spritts över hela den civiliserade världen.,</u> Det råder ingen tvekan om att han haft den största framgången med sina smycken, 
                    som betecknar det nya efter vilket världen längtar. <u>Få alster av svenskt konsthantverk äro så präglade av sin tid som Wiwen Nilssons, 
                        den konsekvens och djärvhet han visat är värd ett varmt erkännande</u>. Produktionen av moderna smycken har under 1930-talet behärsktats 
                    så gott som helt och hållet av Wiwen Nilsson. Han är den enda på detta område som kan nämnas i samband med konstnärligt nyskapande.
                </p>
                <p>&nbsp;</p>
                <h3>1974 GREGOR PAULSSON, Form</h3>
                <p>&nbsp;</p>
                <p class="caption">
                    Wiwen Nilsson 1897-1974
                </p>
                <p class="caption">
                    ... Wiwen Nilsson har "blivit vårt lands mest anlitade konstnär för ars sacra. 
                    Men för denna hans huvudverksamhet får man inte glömma hans profana produktion, det funktionella matsilvret inräknat, 
                    föremål med emblematisk funktion likaså och alldeles särskilt inte hans juvelerarkonst. Vem kunde använda ädelstenar i 
                    ringar och smycken som han? Inte heller får man glömma att han var en bildhuggare i sten.</p>
                <p class="caption">
                    Hur skall man då karaktärisera 
                    denna konst? Tekniskt är hans corpussilver välgörande fritt från alla spår av ciseleringshammaren och punsen. Det är blank 
                    plåt han arbetar med, helst plan, i geometriska former. Naturligtvis är dessa plåtelement sammanlödda, men därav märker 
                    betraktaren intet. Så en estetisk karaktärisering, som något med sinnena varseblivet. Hans form är geometri, men det är en 
                    gudomlig geometri, med GANS ord. För oss är en stor kvadrat och en liten kvadrat varianter av ett geometriskt begrepp, 
                    för honom två världar. Ändrades formen, ändrades innehållet. Det har sagts av Paul Hodin, om jag minns rätt, att materialets 
                    rena former skapar en uttrycksfull harmoni. Häri ligger en transcendens, ett kunskapsteoretiskt överskridande mellan det 
                    subjektivt medvetna till det objektivt givna, ett logiskt överskridande av gränsen mellan innehåll och form, 
                    överhuvudtaget spelet mellan det subjektivt kända och den objektiva gestalten. Häri ligger Wiwen Nilssons hemlighet.
                    En gång för många år sedan sände han mig ett kort från Ravenna, av ena korväggen i S.Vitale. "Här kunde de ha slutat", 
                    skrev han på det. Det var ett skämt, men det låg djupt allvar under. För honom betydde den byzantinska och romanska 
                    konsten höjdpunkter som aldrig överskridits. Uttryckets styrka, detaljformens fasthet, kompositionens balans lärde han sig där. 
                    Men han beträdde aldrig pastischens lättfärdiga väg. Formen som blev resultatet av det transcendenta överskridandet, 
                    blev för honom absolut. Wiwen var en lärd man, filosofiskt och teologiskt. Att höra ett samtal mellan honom och en fackfilosof 
                    var en upplevelse. På det teologiska området inskränkte sig hans kunskap inte till den lutherska läran utan också till 
                    den romerska och den grekiska. För den senare hade han en särskild svaghet, den var fastare, absolutare tyckte han.
                    <u>Vi får aldrig någon Wiwen Nilsson mer</u>.
                </p>
            </div>
            <div class="item">
                <h1>Sida 12</h1>
                <p>&nbsp;</p>
                <p>
                    Utställningen producerad på Malmö museum av Lotte Ehrenstråle och Cecilia Nelson med 
                    hjälp av Märta Wiwen-Nilsson. Katalogen maskinskriven av Ulla Gustavsson och tryckt på BESON-tryck.
                    Fotografer Tivador Bogyó och Sven Nilsson.
                </p>
                <p>&nbsp;</p>
                </div>
        </header>
    </body>
</html>